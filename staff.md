**Il gruppo operativo è formato da 3 ricercatori:**

*Iacopo Borsi*

Laureato in matematica e specializzato in matematica industriale e scienze computazionali (2002).
Durante il progetto SID&GRID era borsista di ricerca presso il Dip. di Matematica dell'Univarsità di Firenze.
I suoi interessi di ricerca sono principalmente rivolti allo sviluppo di modelli e simulazioni
per problemi ambientali e industriali, con particolare riferimento a: modelli di flusso e trasporto in acque sotterranee (con particolare interesse per la zona insatura); processi di bio-remediation; modelli per filtri industriali di acque reflue; modellistica di bacini geotermici. E' autore di una monografia e di circa 25 articoli pubblicati su riviste scientifiche internazionali.
All'interno del progetto SID&GRID si è occupato della definizione di modelli per la descrizione dell'accoppiamento
fra acque superficiali e sotterranee; revisione e modifica del codice MODFLOW; scrittura di script originali per integrare i modelli nella piattaforma GIS gvSIG.


*Rudy Rossetto*
Si occupa di idrologia ed idrogeologia svolgendo sia attività di tipo sperimentale sia elaborazione dati spaziali attraverso l’utilizzo di modellistica numerica e statistica. Il campo di ricerca principale riguarda la pianificazione e gestione della risorsa idrica per gli usi idropotabile, agricolo, industriale e per la conservazione dei sistemi naturali attraverso strumenti di modellistica numerica. Svolge attività di ricerca di base sull’idrologia delle aree umide (wetland) e sul trasporto di nutrienti con particolare attenzione alla stagione secca in ambiente Mediterraneo.

*Claudio Schifani*
Consegue la laurea in architettura presso l'Università degli Studi di Palermo. Si specializza con un Master in Sistemi Informativi Territoriali e successivamente consegue il titolo di dottore di ricerca in Pianificazione Urbana e Territoriale con una tesi sull'uso dell'informazione geografica a supporto dei processi di pianificazione del territorio. Approfondisce le conoscenze con un assegno di ricerca presso lo IUAV di Venezia nella scuola di dottorato in Nuove Tecnologie Informazione & Ambiente. 
